[
  
  {
    "title": "مرور بر غول مدفون",
    "url": "/posts/ghol/",
    "categories": "کتاب",
    "tags": "",
    "date": "2024-02-26 00:00:00 +0330",
    





    
    "snippet": "اولین چیزی که با شروع غول مدفون (The Buried Giant) اثر کازوئو ایشی گورو فهمیدم، این بود که از زمین تا آسمون با چیزی که تصور میکردم فرق داشت. انتظار یک رمان روانشناختی در زمان معاصر رو داشتم که راوی...",
    "content": "اولین چیزی که با شروع غول مدفون (The Buried Giant) اثر کازوئو ایشی گورو فهمیدم، این بود که از زمین تا آسمون با چیزی که تصور میکردم فرق داشت. انتظار یک رمان روانشناختی در زمان معاصر رو داشتم که راوی در حال بیرون کشیدن واقعیت ها از روزمره اش باشه. اما رمانی خیال گونه بود که در قرون وسطی جریان داشت و حرف از مرلین و اژدها بود. چیز دیگری هم که فهمیدم این بود که نویسنده برخلاف اسمش ژاپنی نیست. یعنی هست ولی بزرگ شده ی انگلیس هست.حقیقتش به اعتبار نوبل نویسنده کتاب رو شروع کردم. قبلا فیلم “هرگز رهایم نکن” (Never Let Me Go) رو دیده بودم که براساس کتاب این نویسنده بود؛ ولی کتابی ازش نخونده بودم. و خب داستان اون فیلم هم زیاد به مذاقم خوش نیومده بود.داستان درباره ی پیرمرد و پیرزنی هست که بالاخره از روستاشون راه میوفتند تا به دیدن پسرشون بروند. هرچند وضعیت اسرار آمیزی وجود داره که وقایع گذشته رو کمرنگ میکنه و خاطره ها رو از ذهن افراد پاک میکنه. در نتیجه زوج قصه چیز زیادی از پسرشون و از گذشته شون به یاد نمی آورند. بعد از اینکه از روستا خارج میشن در مسیر با افراد گوناگونی روبرو میشن و وقایعی رو از سر میگذرونن تا به آخر راهشون میرسند.کتاب در عین داشتن فضای جذاب روند کندی داره. با جلو رفتن داستان، رفته رفته به شخصیت ها و مسائل اون ها اضافه میشه و کم کم پازل داستان چیده میشه و مدتی طول می کشه تا بشه فهمید قضیه از چه قرار هست.اتمام کتاب به نوعی حس خوبی داشت. در پایان جواب مشخصی وجود نداشت و به نوعی داستان با پایان باز تموم میشه. وقتی پس از تمام اون ماجرا ها و زندگی طولانی ای که زوج قصه کنار هم گذروندن، تمثیلی از مرگ اون ها رو از هم جدا میکنه، میبینم که گاهی در آخر جز پذیرش گذشته و زندگی راهی نیست."
  },
  
  {
    "title": "بی عنوان سوم",
    "url": "/posts/tars/",
    "categories": "غروب جمعه",
    "tags": "",
    "date": "2024-01-26 00:00:00 +0330",
    





    
    "snippet": "تماشای بچه ها جالبه.دیدن انسان‌هایی که کوچک اند و برای آینده نقشه‌های بزرگ می کشند. و از اون جالب‌تر، به تلاش هاشون شک نمی کنند. خنده‌دار به نظر میاد اگه از بچه بپرسیم اگه نقاشی‌ای که داری می کشی خ...",
    "content": "تماشای بچه ها جالبه.دیدن انسان‌هایی که کوچک اند و برای آینده نقشه‌های بزرگ می کشند. و از اون جالب‌تر، به تلاش هاشون شک نمی کنند. خنده‌دار به نظر میاد اگه از بچه بپرسیم اگه نقاشی‌ای که داری می کشی خوب از کار در نیومد چی؟ یا اگه این همه تلاشی که برای درس‌های مدرسه می کنی هیچ و پوچ بشه چی؟ مگه نه؟هرچند که جواب این جور سوال‌ها برای ما به این سادگی نیست. قبل از اینکه بفهمم یک آدم ترسو شدم. و نمیدونم قبلا چطوری بودم. قبل از اینکه اولین قدم رو بردارم متوقف میشم. قبل از اینکه بتونم دوردست رو ببینم، چشم‌ها رو می بندم. فرصت‌ها به شکل راه‌هایی بی سرانجام و فرساینده درآمده اند و تلاش کردن، دیگه جزو توانایی‌هایم نیست.یادم میاد احساس شیرینی داشت. روزگاری بود که در مسیری می رفتم که به جلو کشیده میشدم. شوقی وجود داشت که خواب صبح رو از سر می پروند و روز رو لذت بخش می کرد و شب رو می سوزوند. برای پرسیدن سوال اگه نشه چی؟، فرصتی نبود. میل بالاتر رفتن، سرزندگی عجیبی داشت.باید یک بار دیگر هم شجاعانه زندگی کردن رو امتحان کنم!"
  },
  
  {
    "title": "بی عنوان دوم",
    "url": "/posts/baft/",
    "categories": "غروب جمعه",
    "tags": "",
    "date": "2024-01-19 00:00:00 +0330",
    





    
    "snippet": "بعضی روزها موهام رو نمی بافم.از خواب بلند میشم. صورتم رو می شورم. ولی از خودم می پرسم ارزشش رو داره شونه بردارم و مو ببافم؟ به اندازه ای بی حس و حوصله ام که دستم به کاری به این کوچکی هم نمیره. با ک...",
    "content": "بعضی روزها موهام رو نمی بافم.از خواب بلند میشم. صورتم رو می شورم. ولی از خودم می پرسم ارزشش رو داره شونه بردارم و مو ببافم؟ به اندازه ای بی حس و حوصله ام که دستم به کاری به این کوچکی هم نمیره. با کرختی صبحانه می خورم. اصلا ارزش داشت چشم باز کردم؟بعضی روزها همینطوری شروع میشن. همینقدر ناراحت و پوچ. زمان و مکان به نظر بی معنی میان. همه چیز خاکستری دیده میشه. می خوای حال بدت رو خوب کنی، ولی حال خوب معنی ای نداره. هر قدم به زحمت بسیار برداشته میشه. انگیزه ای برای حرکت پیدا نمیشه.نمیدونم، شاید اگه موهام رو می بافتم چیزی فرق می کرد. مثلاً تصمیم می گرفتم اون لباس قشنگم رو هم بپوشم. شاید هم بعدش تو آینه لبخند می زدم. یا شاید غذا خوشمزه تر میشد.شاید هم این فکر سراغم میومد که ممکنه اینطور به نظر نیاد، ولی تلاش هام داره نتیجه میده. ممکنه اونقدر ها هم تنها نباشم. ممکنه زندگیم اونقدرا هم بی معنی نباشه.شاید واقعاً اگه همون یدونه کار رو انجام بدم زندگی بیشتر نگاهم میکنه."
  },
  
  {
    "title": "بی عنوان اول",
    "url": "/posts/angor/",
    "categories": "غروب جمعه",
    "tags": "",
    "date": "2024-01-12 00:00:00 +0330",
    





    
    "snippet": "آخرین سالی که درخت مو بار داد رو یادته؟هر سال به دلمون صابون می زدیم فصل عوض میشه و باز از انگورهای شیرینش می خوریم. ولی اون سال، دلیلش هرچی که بود، درخت خشکید. درخت خشکید و ما دیگه از انگورهاش نخو...",
    "content": "آخرین سالی که درخت مو بار داد رو یادته؟هر سال به دلمون صابون می زدیم فصل عوض میشه و باز از انگورهای شیرینش می خوریم. ولی اون سال، دلیلش هرچی که بود، درخت خشکید. درخت خشکید و ما دیگه از انگورهاش نخوردیم.چند وقتی هست که با دو تا از دوستای چندین ساله ام، هرشب قرار می ذاریم و میریم سالن ورزش می کنیم. دیشب داشتیم نوبتی تنیس روی میز بازی می کردیم. با حرکات ناشیانه مون به توپ ضربه می زدیم و اغلب خراب می کردیم و توپ رو از دست می دادیم. با خنده دنبال توپی می گشتیم که زمین افتاده بود و نفس هامون به شماره افتاده بود.وقتی نوبت دو نفر دیگه بود که بازی کنن و من استراحت کنم، کنار نشستم و نگاه کردم. هرشب با هم بازی می کردیم و عادت کرده بودم. ولی ناگهان به فکر افتادم: ممکنه این آخرین باری باشه که با هم اینطور وقت می گذرونیم؟هر لحظه رو با امید به داشتن لحظه دیگری می گذرونیم. جوری برای هم دست تکون می دیم که انگار مطمئنیم باز همدیگه رو می بینیم. همینطور که به خندیدن هاشون نگاه می کردم، دیدم که ناگهان این شب های مداوم فقط تبدیل به یک خاطره میشن. من فقط میتونم نهایت استفاده رو از این لحظات ببرم، با لبخند دستتون رو بگیرم و در نهایت به فردا برم.اما نگران نباش، من توی ذهنم نگه می دارم، آخرین باری رو که لبخند زدیم و خداحافظی کردیم."
  }
  
]

